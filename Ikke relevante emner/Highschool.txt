Tid er en nødvendig resource, når elever skal lære, men der er en række andre faktorer, der afgør hvor effektivt tiden bliver udnyttet. Her er elevens individuelle evner selvfølgelig afgørende sammen med undervisningens kvalitet og skolens organisation. Undervisningstid er nødvendig, da en elev skal have mulighed for, at få formidlet akademisk stof af en underviser. Da tiden er begrænset, handler det for skolerne blandt andet om, at optimere skoleskemaet.

På en typisk amerikansk gymnasie angiver underviserne- og elevernes skemaer den maksimale instruktionstid. Det vil sige den tid underviser og elev er sammen, hvor eleven bliver sat ind i stoffet. Denne afsatte tid bliver dog let reduceret af andre begivenheder som skoleforsamlinger og brandøvelser, der foregår oveni disse instruktioner. Derudover skal læreren også svare på spørgsmål og holde ro i klasseværelset. Så selvom der er afsat 75 timer præsentationstid per semester til læreren, er det vigtigt, at den individuelle lærer hurtigt kan få ro på klassen og starte undervisningen. Der kan dog være andre tidsforstyrelser, der er langt mere problematiske. Skoleelevernes skemaer er oftest ufærdige og bliver rettet. Dette forårsager at nogle elever misser deres lektioner og kommer bagud. Dette koster rigtig meget undervisningstid, da næste lektion ikke kan gennemføres udfra udgangspunktet, at alle elever kan stoffet. Derfor ville det være mere ideelt for elevernes læring, hvis man kunne lave endelige skemaer fra start af.

Da der er et begrænset antal lærere, kan det ikke undgås, at der opstår skemakonflikter i highschool. I amerikanske highschools er det ikke ualmindeligt, at 30 % af eleverne har skemakonflikter, hvoraf mange kunne være undgåede, hvis skemalæggerne havde sat mere tid af til, at lægge hovedskemaerne, og efterfølgende til at rette dem. Ved denne praksis, kan skoler undgå en stor del af de missede lektioner. Det er uvist om prisen for, at bruge mere tid på skemalægning opvejer den ekstra læring eleverne opnår.

I skoleåret 1999/2000 oplevede River High School i USA et stort antal skemakonflikter. Stortset alle elever havde mindst to lektioner oveni i hinanden eller manglende lektioner på skemaet. Der blev givet ekstra tid til skemalægning og konflikter blev løst med adskillige ad hoc procedurer. Under løsningen af de mange problematiske skemaer, blev der også ændret i hidtige fejlfrie skemaer. River High School endte med at ændre i 80 % af elevernes skemaer, nogle gange over natten eller i weekenden. Påtrods af disse komplikationer, blev der næste år ikke ændret i skemaplanlægningsstrategien på River High School, hvilket åbner for, at samme situation kan opstå igen. Denne situation er et udtryk for den attitude overfor skemalægning, der var på mange skoler.

UNC PRESS (The University of North Carolina Press) lavede en analyse af River High Schools elevers karakterer, og tog højde for lærerens kvalitetsforskel og elevernes intelligens, for at se på konsekvenserne for de elever, der havde mange skemakonflikter og missede lektioner, overfor dem der havde færre. Analysen kom frem til, at karaktererne for de elever, der af individuelle grunde havde haft fravær, var lavere. Derudover viste analysen, at de elever der havde misset op til fire ugers undervisning grundet skemakonflikter, ikke havde en nævneværdig forskel i deres resultater, sammenlignet med elever på samme niveau med færre eller ingen missede timer. Om dette skyldes, at de elever med få missede lektioner blev bremset, ved at være til lektioner med elever, der havde mange missede lektioner, eller om de missede lektioner havde mindre betydning, er uklart.

<indsæt highschool kilde kommando>
