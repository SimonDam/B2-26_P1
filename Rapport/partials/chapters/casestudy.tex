For at få et aktuelt indblik i nogle af de problemstillinger, der opstår når en skole lægger et skema, har vi fremstillet et interview med en af skemalæggerne fra Sofiendalskolen.


Sofiendal skolen blev opført i 1911. I dag er Sofiendal skolen en tresporet skole med en speciel adhd klasse, hvilket betyder at der på en årgang befinder sig 3 klasse a, b og c samt speciel klassen. Skolen rummer 70 lærer samt pædagoger, som underviser 650 elever dagligt.\footfullcite{interview}


Lørdag den 27 oktober interviewede vi Søren Kusk. Søren Kusk fungerer som matematiklærer samt it-ansvarlig på sofiendalskolen og indgår i et team af 8 lærer, som underviser 3. klasse, hvor to af dem også underviser en anden klasse. På Sofiendalskolen er det ikke en bestemt person, som er ansvarlig for at lægge skemaet, men derimod mødes alle involverede pædagoger og lærer to onsdage i starten af året. Her afholdes to møder med en varighed på tre timer, hvilket vil sige at det tager ca 420 mandetimer for Sofiendalskolen at lægge årets skema. Skemalægningen er et meget simpel koncept men en kompliceret process på Sofiendalskolen. Lærerne og pædagogerne lægger skema uden brug af computerprogrammer. Lærerne starter med at få tildelt hvilke fag, klasser og hvor mange timer, de skal have. Herefter får de hver især farvede brikker, som repræsenterer de timer som lærerne har. brikkerne ligger de på et tomt skema ud fra de klasse, som de skal underviser indtil de ikke har flere brikker.\footfullcite{interview}


Når der lægges skema på Sofiendalskolen ønskes det, at lærerne har sammenhængende forberedelses timer, således de ikke er spredt ud over hele ugen, da de mener de ikke får chancen for at forberede sig ordentligt, hvis de kun har en forberedelses time af gangen. Derudover prioriterer de, at eleverne ikke har tunge fag, som f.eks. matematik over middag, da eleverne tit er trætte på daværende tidspunkt, og derfor får begrænset udbytte af undervisningen. Derudover vil lærerne gerne have mulighed for, at lave tværfaglig undervisning på tværs af klasserne, hvilket vil sige at alle tre parallelklasser a, b og c f. eks. skal have mulighed for at have dansk på samme tidspunkt hver mandag. For Skemaplanlæggerne på Sofiendalskolen er det besværligt at opfylde alle disse tre kriterier på en gang. Derfor går de på kompromis med parametrene og vælger hvilke de prioriterer højst. Skemaplanlæggerne bruger på nuværende tidspunkt ikke skemalægningsprogrammer, da de programmer de har afprøvet ikke har kunnet tage højde for flere parametre og præferencer, spredt ud over de forskellige teams og klasser.\footfullcite{interview}


Sofiendal skolen har prøvet at lægge skema med programmet Tabulex. Skemaplanlæggerne synes Tabulex var komplekst og avanceret at få sat op for hver klasse, da hver team har forskellige præferencer. Det var derfor svært for Tabulex at lægge skemaet, da Tabulex ikke var fleksibelt nok til deres behov. Derfor har Sofiendalskolen valgt at planlægge skemaer manuelt. Dog vil Sofiendalskolen stadig være åben for at bruge et computerprogram til at lægge skema, hvis programmet kunne hjælpe dem med at gøre processen kortere, uden at gøre det for avanceret at få sat op.\footfullcite{interview}

