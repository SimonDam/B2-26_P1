For at få indblik i bindingerne relateret til skemaplanlægningsprocessen er en skemaplanlægger fra Sofiendalskolen blevet interviewet. Interviewet gav indblik i de specifikke problemer, der opstår når de planlægger skemaer på Sofiendalskolen. Derudover gav interviewet også indblik i problemerne relateret til de eksisterende softwareløsninger. Det blev dog hurtigt tydeligt, at en stor mængden af bindinger skulle tages højde for i skemalægningsprocessen. Det blev derfor valgt at begrænse hvilke parametre, der skulle tages højde for i softwareløsningen. 

Et af de valgte bindinger, der skulle prioriteres højest, var lærernes forberedelsestid. På Sofiendalskolen synes de, det er vigtigt, at lærerne har to forberedelsestimer før hver lektioner, så det bliver prioriteret i softwareløsningen. Derudover bliver det prioriteret at parallel klasserne har mulighed for at arbejde sammen, og at der er så lidt tunge fag over middag som muligt. Programmet skal også overholde de lovmæssige krav om undervisningstimer for de individuelle fag, samt de forskellige fag hvert klassetrin skal have. 

I planlægningen til softwareløsningen blev det valgt at bruge genetisk algoritme grundet kompleksiteten af skemalægningsprocessen. Kompleksiteten var bundet i umuligheden i at finde et idéelt skoleskema, og genetiske algoritmer gav en løsning ved at tilnærme sig et idéelt skema. Derudover blev det vurderet hvilken selektions metode, der skulle bruges i den genetiske algoritme. Her blev roulette metoden valgt. Roulette metoden blev valgt, da det er den metode, hvor fitness har mest indflydelse på hvilke individer, der bliver valgt til reproduktion. 

Ud fra den skabte softwareløsning kan det konkluderes, at genetiske algoritmer er en effektiv metode til at generer skemaer. Det kan observeres i test af programmet, at skemaerne i gennemsnit bliver bedre i takt med, at der bliver generet flere generationer. Fitnessen når dog et plateau efter et vis antal generationer. Plateauet kan skyldes, at der ikke er nok variation i generationerne, og der derved ikke bliver genereret skemaer, der er forskellige fra hinanden. Den skabte softwareløsning kræver dog optimering og flere egenskaber, før det ville kunne blive brugt på en reel skole, disse mangler er blevet diskuteret i videreudviklings afsnittet. Den vigtigste af disse mangler er bruger input, for at simulere bruger input i programmet indlæses en datafil. Da de forskellige skolers bindinger og prioriteter er forskellige, skal der indgå bruger input for at programmet skal være fleksibelt nok til at kunne bruges på andre skoler end Sofiendalskolen.
